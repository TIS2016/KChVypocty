Jaroslav Ištok - zhodnotenie tímového projektu TIS
--------------------------------------------------
Zadanie projektu bolo pre mňa zaujímavé. Podieľal som sa takmer na všetkých častiach projektu.
Snažil som sa rozdeliť prácu, tak aby kaťdý robil to čo ho baví najviac.
Práca v tíme sa mi páčila. So zadávateľom sa veľmi dobre spolupracovalo, rovnako 
stretnutia s cvičiacim hodnotím veľmi pozitívne. S prácou zvyšných členov tímu som spokojný.
Mojím primárnym cieľom bolo, aby bol zadávateľ spokojný s našou prácou a aby mu výsledná aplikácia 
uľahčila prácu, čo sa nám podarilo.



Celkové zhodnotenie projektu:
------------------------------
Špecifikácia požiadaviek nebola jednoduchá, kedže sme mali spracovať dáta z chemických výpočtov,
ktoré pre nás neboli celkom zrozumiteľné. To považujem aj za najťažšiu časť projektu, pochopiť požiadavky zadavateľa. 
Vyžadovalo si to časté stretnutia so zadávateľom. 
Dá sa povedať, že sme projekt vyvíjali inkrementálne. Najskôr sme sa snažili vytvoriť prototyp, 
ktorý sme ukázali zadávateľovi a ten sme potom ďalej rozširovali na základe jeho požiadaviek. Požiadavky sa menili a pribúdali
počas celého vývoja. Časť projektu sme vôbec neimplementovali. Jedná sa o vykreslenie náhľadu molekuly,
nevedeli sme zistiť z dostupných informácii väzby medzi jednotlivými atómami a nakoniec sme sa so zadávateľom dohodli, že túto 
fukncionalitu nebudeme implementovať.
Aplikácia beží na serveri a vzhľadom na to, že nemáme administrátorské práva nebolo triviálne nakonfigurovať deployment
a doinštalovať všetky potrebné nástroje. Rovnako nebolo jednoduché nakonfigurovať vývojové prostredia jednotlivým členom tímu.
Ak by som sa na vývojí podobného projektu podieľal druhý krát, určite by som použil Docker, ktorý by nám veľmi uľahčil vývoj.

Zhodnotenie projektu zo strany predmetu:
-----------------------------------------

Čo by som spravil inak: 

	1. Každý tím by si mal vybrať vývojový model, ktorý sa hodí najviac k ich projektu a toho sa držať.
	2. Zápisnice mi prídu úplne zbytočné a trochu sa stráca ich zmysel, je to nutné zlo a ničomu neslúžia.
	3. Niektoré diagramy sú pri niekotrých projektoch zbytočné, malo by to byť viac flexibilné a robiť iba tie, 
		ktoré pre daný projekt majú zmysel.
	4. Urobiť poriadok v tom čo máme robiť a čoho sa držať... Ok chceme sa hrať na agilý tím? (zen hub, meetingy), alebo sa
		chceme hrať na vodopád? (nutnosť mať hotový návrh a katalóg požiadaviek pred implementáciou, držanie sa pravidiel), 
		prišlo mi to veľmi chaotické a prakticky nedodržateľné







